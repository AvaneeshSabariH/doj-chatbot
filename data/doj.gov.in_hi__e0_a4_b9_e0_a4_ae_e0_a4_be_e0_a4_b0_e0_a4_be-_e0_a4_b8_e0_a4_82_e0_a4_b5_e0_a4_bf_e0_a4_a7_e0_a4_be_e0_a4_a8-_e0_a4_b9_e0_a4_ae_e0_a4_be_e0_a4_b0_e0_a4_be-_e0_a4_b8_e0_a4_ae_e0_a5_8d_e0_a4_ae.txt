Print
फेसबुक पर साझा करें
Share on X
Share on Linkedin
हमारा संविधान हमारा सम्मान के बारे में
भारत के गणतंत्र के 75वें वर्ष के महत्वपूर्ण अवसर को मनाने के लिए, न्याय विभाग ने गर्व से साल भर चलने वाले अखिल भारतीय अभियान, ‘हमारा संविधान हमारा सम्मान’ का उद्घाटन किया है। यह पहल सिर्फ एक स्मरणोत्सव से कहीं अधिक है; यह वर्ष 2047 तक विकसित भारत के दृष्टिकोण को साकार करने में सक्रिय रूप से योगदान करने के लिए प्रत्येक नागरिक की कार्रवाई का एक पुरजोर आह्वान है ।
मूल रूप से, यह अभियान एक गतिशील मंच के रूप में कार्य करता है जिसका उद्देश्य नागरिकों को उनके कानूनी अधिकारों और जिम्मेदारियों के बारे में आवश्यक ज्ञान देकर सशक्त करना है । कानूनी अनुपालन की संस्कृति को बढ़ावा देकर और कानून के शासन को मजबूत करके, हमारा लक्ष्य हमारे राष्ट्र के ढांचे को मजबूत करना है।
इस अभियान में भाग लेना व्यक्तिगत हितों से ऊपर उठकर प्रगति, समावेशिता और सतत विकास के सिद्धांतों पर आधारित राष्ट्र के निर्माण के सामूहिक प्रयास में एकजुट होने की प्रतिबद्धता का प्रतीक है।
इस पूरे अभियान के दौरान, अधिकारों, कर्तव्यों और हकदारी के बारे में जागरूकता बढ़ाने के लिए ऑनलाइन और ऑफलाइन दोनों तरह से ढेर सारी गतिविधियाँ और कार्यक्रम आयोजित किए जा रहे हैं। इन प्रयासों में तीन व्यापक उप-विषय हैं :-
सबको न्याय – हर घर न्याय: सामाजिक-आर्थिक पृष्ठभूमि के निरपेक्ष, सभी के लिए न्याय सुनिश्चित करना ।
नव भारत नव संकल्प – नवीन विचारों और नवीनीकृत प्रतिबद्धता से प्रेरित नए भारत का संकल्प ।
विधि जागृति अभियान – जमीनी स्तर की पहल और शैक्षिक प्रयासों के माध्यम से कानूनी साक्षरता और जागरूकता को बढ़ावा देना ।
आइए, हम सब मिलकर अपने प्यारे राष्ट्र के लिए एक उज्जवल, अधिक न्यायपूर्ण भविष्य की दिशा में इस परिवर्तनकारी यात्रा में शामिल हों।
or